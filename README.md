# HCD - Web Development - 2025 - Stephan Kok - 500803769

## De Opdracht

Bij dit project is het de bedoeling dat wij een prototype maken voor iemand met een beperking binnen een bepaalde situatie of context.

Ik was ingedeeld bij Darice, zij is doof en heeft een aandoening waardoor haar gezichtsveld wat beperkter is.
Darice kijkt graag films en "luistert" wel eens naar podcasts.
De opdracht was nu dan ook uiteindelijk om voor één van deze twee te kiezen en hier een prototype voor te maken wat het gebruik voor Darice aangenamer of inclusiever maakt.

<hr>

## Brainstormen/Kennismaken

Ik begon met een idee uitwerken voor de podcasts.
Hier probeerde ik met kleur aan te geven welke persoon aan het praten was en met de verschillende soundwaves het volume of ernst van de gesproken tekst.
Uiteindelijk ben ik toch van de podcast af gestapt en heb ik voor de film gekozen na de eerste kennismaking met Darice.

<hr>

## Week 1

Nadat ik de keuze gemaakt had om voor de film te gaan wist ik al snel dat ik iets met de achtegrond van de video speler wilde doen in combinatie met kleur.
Ik was toen nog niet uit over waar ik de kleuren voor zou gebruiken dus begon ik breed met een kleur te koppelen aan de sfeer. (Zoals ik dat ervaarde)
Voordat ik met de kleuren begon heb ik wel nog eerst wat opzetjes gemaakt voor de verschillende manieren die ik kon bedenken om dialoog te tonen op/bij het beeld.

### Testronde 1

De bovengenoemde opzetjes heb ik bij de eerste testronde aan Darice laten zien.
Hier kwamen hele handige punten naar voren zoals:
- Namen zijn fijn bij degene die de tekst zegt
- Als iets duidelijk in beeld is heeft het geen caption nodig
- Tekst het liefst in het midden onderaan het beeld
- Geluiden zouden extra aangegeven kunnen worden d.m.v. symbole/animaties

<hr>

## Week 2

Na de feedback gekregen te hebben ben ik gelijk aan de slag gegaan met de code die Vasillis in teams had doorgestuurd. Deze code bevatte een makkelijke manier van captions koppelen aan timestamps van een youtube video. Hierdoor werd het een stuk makkelijker om een clip van de film (Odd Thomas) te gebruiken voor de opdracht.
Nadat ik deze code geimplementeerd had voor mijn gekozen clip ben ik verder gegaan met de sfeer combineren met de kleur van de achtergrond. Ik heb hier gebruik gemaakt van een gradient achter de video die met verschillende kkleuren aangeeft wat de huidige sfeer is. (Blauw -> rustig, oranje/rood->spanning)

### Testronde 2

Ik heb de clip en het gebruik van de achtergrond aan Darice getoont en daar kwamen de volgende punten naar voren:
- Probeer met meer animnaties te werken
- Let op de toon van de tekst in de clip
- Met muziek kan je ook andere animaties gebruiken. (Zie regen -> verdrietig etc. etc.)
- Gebruik een font zonder schreef (Sans-serif)
- Maak de kleuren wat heftiger/meer aanwezig

## Week 3

Ik heb de tips van Darice opgevolgd en de kleuren wat feller en aanweziger gemaakt. Ook heb ik de keuze gemaakt om een Outline toe te voegen op het moment dat de spanning aanwezig is. Dit om nog duidelijker te maken dat er een wisseling is van rustige sfeer naar een wat meer gespannen sfeer. Ook heb ik hier een glow effect toegevoegd  wanneer een monster van achter(buiten) het scherm in duikt. Ik probeer met deze gloed de dynamische geluiden een beetje weer te geven.
Ook heb ik een ander font gebruikt en probeer ik met subtiele veranderingen in het font aan te geven wie er aan het woord is. (Schuingedrukt, vetgedrukt etc.)

### Testronde 3/ Laatste test

Hier kwamen wat belangrijke punte naar voren:
- De verschillende manieren van weergeven wie wat zegt is niet duidelijk genoeg
- Let op het contrast van de teksten, sommigen zijn niet heel duidelijk leesbaar
- Het geluid wat de monsters maken is te zacht uitgebeeld voor wat het betekent.

<hr>

## Laatste stappen

Ik heb als antwoord op de laatste ronde het lettertype van het geluid van de monsters aangepast naar een font die wat ruwer is. Ook heb ik een animatie weten toe te voegen die een beetje de toon van het gegrom van de monsters afbeeld. Hiernaast heb ik nog bij elke caption een achtergrond toegevoegd om te zorgen dat de leesbaarheid standaard goed is. (Witte tekst op een Zwarte achtergrond) Bij de geluiden van de monsters heb ik juist gebruik gemaakt van dezelfde kleur als de achtegrond gloed en de outline van de video. Dit heb ik gedaan om duidelijk te maken dat die effecten onderdeel zijn van het gegrom van de monsters. 

## Wat wil ik nog doen als ik meer tijd had?

Ik zou graag nog willen uitzoeken wat goede verschillende fonts zijn om verschillende mensen af te beelden of aan te geven.
Ook zou ik wat meer willen experimenteren met de gloed animaties om aan te geven waar een geluid zich bevind in het beeld. (Zoals het binnenspringende monster halverwege de clip).
Als laatse zou ik nog willen kijken naar de subtiele (of juist niet!) manier van muziek aantonen. Nu heb ik specifiek voor de muziek nog niet iets heel indrukwekkends of uitgebreids.